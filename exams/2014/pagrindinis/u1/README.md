Balsavimo rezultatai
====================

Įmonėje, sudarytoje iš keleto skyrių, renkamas vienas iš trijų logotipų. Parengtos tokios darbuotojų apklausos taisyklės:

1. Kiekvienas skyriaus darbuotojas (išskyrus direktorių) atiduoda savo balsą už kurį nors vieną logotipą.

2. Atskirai kiekviename skyriuje suskaičiavus darbuotojų balsus, daugiausia balsų surinkusiam logotipui skiriami keturi taškai, jei du geriausiai įvertinti logotipai surenka vienodai balsų – jiems skiriama po du taškus, o jei balsai pasiskirsto po lygiai – taškų tame skyriuje neskiriama. 

3. Atskirai susumuojami pirmo, antro ir trečio logotipų visuose skyriuose gauti taškai. 

4. Jei du ar trys geriausi logotipai surenka po vienodai taškų, prie kiekvieno logotipo taškų sumos pridedami direktoriaus skirti taškai. Direktorius vienam iš logotipų skiria 3 taškus, kitam – 2, o likusiam – 1 tašką. 

5. Nugali tas logotipas, kuris surenka daugiausia taškų. 

**Parašykite programą**, kuri nustatytų:

- kiek iš viso balsų ir taškų gavo kiekvienas logotipas,
- kuris iš logotipų buvo išrinktas.

**Pradiniai duomenys**

Duomenys yra tekstiniame faile `U1.txt`:

- pirmoje eilutėje yra įmonės skyrių skaičius $k\ (1 \leq k \leq 10)$,
- kitose $k$ eilučių yra už pirmąjį, antrąjį ir trečiąjį logotipus kiekviename skyriuje skirti balsai,
- paskutinėje eilutėje yra už pirmąjį, antrąjį ir trečiąjį logotipą atiduoti direktoriaus taškai (trys skirtingi skaičiai nuo 1 iki 3).

**Rezultatai**

Tekstiniame faile `U1rez.txt` rezultatus įrašykite tokia tvarka:

- pirmoje eilutėje trims logotipams tekusių balsų skaičiai,
- antroje eilutėje trims logotipams tekusių taškų skaičiai,
- trečioje eilutėje – laimėjusio logotipo numeris.

**Nurodymai**

- Parašykite taškų apskaičiavimo viename skyriuje procedūrą.
- Parašykite funkciją, nustatančią geriausią logotipą visoje įmonėje.
- Programoje nenaudokite sakinių, skirtų darbui su ekranu.

**Duomenų ir rezultatų pavyzdys**

`U1.txt`

```
6
15 10 22
15 40 13
23 26 26
110 30 58
33 33 32
0 56 0
2 1 3
```

`U1rez.txt`

```
196 195 151
6 12 6
2
```


Šaltinis
--------

http://www.nec.lt/failai/4429_2014-IT-VBE.pdf