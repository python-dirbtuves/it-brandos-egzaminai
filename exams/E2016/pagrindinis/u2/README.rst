Mankšta
=======

.. default-role:: math

Vytautas nusprendė vieną vasaros mėnesį mankštintis, atlikdamas keletą
nesudėtingų pratimų. Kaskart pasimankštinęs jis užsirašydavo, kuriuos pratimus
ir kiek kartų atliko.

**Parašykite programą**, kuri nustatytų, kiek iš viso kartų per mėnesį Vytautas
atliko kiekvieną pratimą.

**Pagrindiniai duomenys**

Duomenys pateikiami tekstiniame faile ``U2.txt``.

Pirmoje eilutėje pateikiamas vienas sveikasis skaičius `n\ (1 \leq n \leq
100)`, nurodantis, kiek Vytautas užsirašė duomenų eilučių.

Tolesnėse `n` eilučių pateikiami Vytauto užsirašyti duomenys:

- pratimo pavadinimas (20 simbolių) ir vienas tarpo simbolis;

- kiek kartų buvo atliktas šis pratimas.

**Rezultatai**

Rezultatus pateikite tekstiniame faile ``U2rez.txt``.

Atskirose eilutėse užrašykite šiuos kiekvieno pratimo duomenis:

- pratimo pavadinimą ir tarpo simbolį;

- kiek iš viso kartų per mėnesį buvo atliktas šis pratimas.

Rezultatus išrikiuokite atlikimo kartų mažėjimo tvarka (jei skaičiai sutampa -
pratimų pavadinimų abėcėlės tvarka).

**Nurodymai**

- Programoje naudokite struktūros duomenų tipą Vytauto duomenims saugoti.

- Sukurkite rikiavimo funkciją.

- Programoje nenaudokite sakinių, skirtų darbui su ekranu.

**Duomenų ir rezultatų pavyzdžiai**

``U2.txt``::

  10
  prisitraukimai       10
  atsispaudimai        15
  atsilenkimai         12
  prisitraukimai       4
  atsilenkimai         15
  atsilenkimai         10
  prisitraukimai       12
  atsilenkimai         10
  atsispaudimai        2
  atsispaudimai        2

``U2rez.txt``::

  atsilenkimai         47
  prisitraukimai       26
  atsispaudimai        19


Šaltinis
--------

http://nec.lt/failai/6287_IT-VBE-1_2016-GALUTINIS.pdf
